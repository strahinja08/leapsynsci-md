---
title: "Dan primirja u Prvom svetskom ratu"
date: "2020-11-11"
image: "seminar_nov2020_ibpc05"
label: "news"
lang: "rs"
---

Praznik koji se obeležava 11. novembra je posvećen potpisivanju primirja u Prvom svetskom ratu. Amblem koji se nosi na reveru u nedelji uoči Dana primirja je sastavljen iz dve zelene lente koje predstavljaju lentu slavne albanske spomenice i stilizovanog ljubičastog cveta Ramonde.

Ramonda, srpska endemska biljka vaskrsnica, sposobna da preživi duge periode ekstremne dehidratacije i povrati metaboličke funkcije nakon zalivanja, simbolizuje uspon srpskog naroda koji je, poput feniksa, izašao kao pobednik uprkos svim poteškoćama i iskušenjima koja su ga zadesila u Prvom svetskom ratu.
